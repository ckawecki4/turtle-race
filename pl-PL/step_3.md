## Tor wyścigowy

Będziesz tworzyć grę ze ścigającymi się żółwiami. Zaczniemy od stworzenia dla nich toru wyścigowego.

+ Otwórz pusty szablon dla języka Python w edytorze Trinket: <a href="http://jumpto.cc/python-new" target="_blank">jumpto.cc/python-new</a>.

+ Dodaj następujący kod, aby narysować linię za pomocą biblioteki "turtle" (żółw):
    
    ![screenshot](images/race-forward.png)

+ Teraz użyjmy żółwia, aby narysować tor wyścigowy.
    
    Funkcja `write` zapisuje tekst na ekranie.
    
    Wypróbuj:
    
    ![screenshot](images/race-markings1.png)

+ Teraz musisz wpisać liczby, aby utworzyć oznaczenia:
    
    ![screenshot](images/race-markings2.png)

+ Czy zauważyłeś, że twój kod jest bardzo powtarzalny? Jedyne, co się zmienia, to liczba do wpisania.
    
    W Pythonie jest na to lepszy sposób. Możesz użyć pętli `for`.
    
    Zmień swój kod używając pętli `for`:
    
    ![screenshot](images/race-for.png)

+ Hmm, to wypisuje liczby tylko do 4. W Pythonie `range(5)` zwraca pięć liczb, od 0 do 4. Aby zwrócić także 5 musisz użyć `range(6)`:
    
    ![screenshot](images/race-range.png)

+ Teraz możemy narysować tor. Żółw zaczyna od współrzędnych (0,0) na środku ekranu.
    
    Przesuń żółwia ("goto") w lewy górny róg:
    
    ![screenshot](images/race-goto.png)

+ Ach, najpierw trzeba będzie podnieść pisak ("penup")!
    
    ![screenshot](images/race-penup.png)

+ Zamiast rysować poziomą linię, narysujmy linie pionowe, aby stworzyć tor:
    
    ![screenshot](images/race-lines.png)
    
    `right(90)` powoduje, że żółw skręca w prawo o 90 stopni (kąt prosty). Poruszanie się do przodu `forward(10)` przed przyłożeniem pisaka pozostawia niewielką przerwę między liczbą a początkiem linii. Po narysowaniu linii podnieś pisak i przesuń do tyłu o długość linii plus przerwa `backward(160)`.

+ Będzie lepiej wyglądać, jeśli wyśrodkujesz liczby:
    
    ![screenshot](images/race-center.png)

+ Możesz też przyspieszyć żółwia, aby rysował szybciej:
    
    ![screenshot](images/race-speed.png)